Nu we alle links in absolute vorm hebben, kunnen we via Requests ook de pagina's opvragen die bereikbaar zijn vanaf de startpagina. Dat is makkelijk doenbaar met een gewone lus, maar het wordt lastig als we een ketting willen kunnen vormen van om het even welke lengte. Daar zal je het jezelf erg lastig maken door een lus te gebruiken. Wanneer een probleem een "kleinere versie" van hetzelfde probleem omvat, spreken we van een "recursief" probleem. We zullen eerst het concept in wat meer detail verkennen en dan zullen we gewapend zijn om elk aantal links te volgen.
